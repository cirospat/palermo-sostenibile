
.. _h490796f2e2530734b161c1a763be60:

Come partecipare
################

Questo portale è il frutto di ricerca di diverse informazioni e dati concernenti le azioni e le politiche attive per la sostenibilità a Palermo.

Le risorse informative, oltre a provenire dal sito web istituzionale del comune di Palermo e da altri enti pubblici, quali ad esempio la Regione Sicilia, o altri ancora, possono essere fornite anche da Associazioni o singoli cittadini che sono impegnati a vario titolo attraverso l’organizzazione e gestione di attività e iniziative sulla sostenibilità.

Riteniamo che partecipare ad aumentare le informazioni e i dati sulla sostenibilità sul portale è un arricchimento culturale per la realtà locale in quanto atto di condivisione della conoscenza.

.. _h646a241769313e51234710715d68054:

Invio di contenuti da pubblicare nel presente portale
=====================================================

Al fine di permettere a qualsiasi realtà locale di esporre, sul presente portale, contenuti sui temi della sostenibilità, è possibile inviare documenti in formato digitale all’indirizzo email dell’architetto Paola Caselli (\ |LINK1|\ ) che cura il coordinamento editoriale del presente portale e che da anni segue le politiche della sostenibilità ambientale nel comune di Palermo. 

I requisiti dei contenuti ritenuti validi inviati e da esporre sul presente portale, sono i seguenti.

.. _h97702a6d46106a802a2378846e59:

Tipologia di formato digitale da inviare
========================================

* file testuale (odt, doc,docx, txt, pdf solo formato accessibile e non frutto di scansione);

* file tabellare (csv, xls, xlsx);

* file immagine (png, jpg, tiff, bitmap);

* file audio (mp3);

* file video (mp4) o link alla risorsa video pubblicata su Vimeo o Youtube;

* link a pagine web (indirizzo URL) che sono pubblicate con possibilità di citare la fonte, quindi senza la clausola del “divieto di riproduzione”.

.. _h183a95f6e459505d7f756648457d:

Licenza del materiale inviato da esporre sul presente portale
=============================================================

Tutti i materiali inviati attinenti il tema della sostenibilità a Palermo, ed esposti sul presente portale, saranno pubblicati indicando il nome dell’autore che ha inviato il materiale o la fonte della pagina web in caso di link.

Tutti i materiali inviati saranno pubblicati nel presente sito con licenza Creative Commons BY (attribuzione). Tale licenza prevede il riuso del materiale pubblicato sul presente portale online da parte di chiunque con la sola condizione di citare la fonte. Sono permesse opere derivate ed è permesso il riuso anche a scopi commerciali.

.. _h3be654d6f6f582e20f5d4d3e13601:

Privacy
=======

Nel presente portale non saranno pubblicate informazioni e dati che sono riconducibili all’identità e alla privacy degli individui. Il soggetto che propone di pubblicare contenuti sul portale rilascia, se lo ritiene opportuno, la liberatoria per la pubblicazione del proprio indirizzo di posta elettronica relativo alle informazioni inviate e per le quali si chiede la pubblicazione.

.. bottom of content


.. |LINK1| raw:: html

    <a href="mailto:p.caselli@comune.palermo.it">p.caselli@comune.palermo.it</a>

