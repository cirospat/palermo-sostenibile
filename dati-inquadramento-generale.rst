
.. _h2c265a49476e6131e437e6894a526c:

Dati d’inquadramento generale della Città di Palermo
####################################################


|REPLACE1|

.. _he4915d6b402016123b4b2b397f286c:

Dati demografici
****************

La popolazione residente a Palermo al 31 dicembre del 2017 è risultata pari a 668.405 abitanti. Rispetto al 2016 si è registrata una diminuzione di 5.330 unità (-0,8%), determinata da un saldo naturale negativo per 1.176 unità e da un saldo migratorio e per altri motivi negativo per 4.154 unità. Rispetto al 15° Censimento generale della popolazione del 9 ottobre 2011, quando sono stati censiti 657.561 abitanti, la popolazione al 31 dicembre 2017 è più alta di 10.844 unità (+1,6%). Detto incremento è però interamente attribuibile alla revisione post-censuaria dell’anagrafe, che ha determinato nel 2013 un saldo positivo di 25.066 unità e nel 2014 un saldo positivo di 2.434 unità. [\ |LINK1|\ ].

|

.. _h7d3512118507357e14321159621723:

Dati economici
**************

Con riguardo all’articolazione della struttura economica della Città, rileva il carattere decisamente prevalente delle attività “terziarie” con una elevata incidenza di addetti nei servizi, vendibili e non, ed una quota patologicamente bassa nelle attività produttive industriali. Il 9° Censimento generale dell’industria e dei servizi ha rilevato 35.947 imprese con sede centrale a Palermo (+6,6% rispetto al 2001), che danno lavoro a 115.875 addetti (+10,2% rispetto al 2001). 

Passando dalle sedi centrali alle unità locali, a Palermo sono state censite 38.118 unità locali delle imprese (+6% rispetto al 2001), con 126.83 3 addetti (+13,7% rispetto al 2001). L’analisi per settore di attività economica evidenzia una distribuzione delle unità locali fortemente concentrata in pochi settori. Il numero più elevato di unità locali, 13.009 (pari ad oltre un terzo del totale, il 34,1%) opera nel settore del commercio, e assorbe 32.170 addetti, pari al 25,4% del totale. Segue il settore delle attività professionali, scientifiche e tecniche, con 7.187 unità locali, pari al 18,9% del totale, e 11.154 addetti, pari all’8,8% del totale.

Il settore della sanità e assistenza sociale conta 3.256 unità locali, pari all’8,5%, e 9.411 addetti, pari al 7,4%. Le attività manifatturiere contano 2.299 unità locali, pari al 6%, e 8.843 addetti, pari al 7%. Il settore delle costruzioni conta 2.137 unità locali, pari al 5,6%, e 8.031 addetti, pari al 6,3%. Il settore delle attività dei servizi di alloggio e di ristorazione conta 2.058 unità locali, pari al 5,4%, e 8.384 addetti, pari al 6,6%. Questi primi sei settori assorbono il 78,6% delle unità locali, e il 61,5% degli addetti.

Rispetto al Censimento 2001, l’incremento più elevato di unità locali si è registrato, in termini assoluti, nel settore attività professionali, scientifiche e tecniche: si è passati da 5.907 a 7.187 unità locali, con un incremento di 1.280 unità. La diminuzione maggiore di unità  locali,  in  termini  assoluti,  si  è  invece  registrata  nel  settore  delle  attività manifatturiere: si è passati da 3.103 a 2.299 unità locali, con una diminuzione del 25,9%. 

Passando dalle unità locali agli addetti, l’incremento più elevato si è registrato nel settore della sanità e assistenza sociale: si è passati da 5.113 a 9.411 addetti, con un incremento di 4.298 addetti (+84,1%). Il settore che ha fatto registrare la contrazione maggiore del numero di addetti è quello delle attività manifatturiere: si è passati da 10.875 a 8.843 addetti, con una diminuzione di 2.032 unità.

Con riferimento al numero di addetti per unità locale, il sistema produttivo della Città di Palermo si presenta estremamente parcellizzato: ben il 60,6% delle unità locali ha un solo addetto, il 13,1% 2 addetti, e il 12,7% da 3 a 5 addetti. Complessivamente, l’86,4% delle unità locali non supera i 5 addetti, percentuale che sale al 95,4% se consideriamo tutte le unità  locali  sotto  i  10 addetti  (comprese  quelle  senza  addetti).  Per  converso,  è estremamente ridotto il numero di unità locali con molti addetti: soltanto il 4,6% delle unità locali ha 10 o più addetti, l’1,7% 20 o più addetti, e lo 0,3% 100 o più addetti. Le unità locali con più di 500 addetti sono complessivamente 15, di cui soltanto 2 superano i 1000 addetti. 

Negli anni più recenti, l’economia cittadina sta risentendo fortemente degli effetti della perdurante recessione come è testimoniato, ad esempio, dall’andamento delle vendite di auto e moto e dalla crisi del mercato immobiliare. 

Nel corso del 2013 sono state immatricolate a Palermo 8.908 nuove autovetture, con un decremento del 9,1% rispetto alle 9.804 autovetture immatricolate nel corso del 2012, e addirittura del 26,7% rispetto alle 13.634 auto immatricolate nel 2011. Il dato relativo alle immatricolazioni del 2013 è il più basso degli ultimi 10 anni. Con riferimento ai motocicli, le diminuzioni sono ancora più consistenti: le immatricolazioni del 2013 sono state 2.264, con una diminuzione di oltre un quarto (25,6%) rispetto al 2012, e di oltre la metà (53,2%) al 2011. Notizie negative anche dal mercato immobiliare: nel 2013 si sono registrate a Palermo 3.736 compravendite di immobili residenziali (‐7% rispetto al 2012). Si conferma così il trend fortemente decrescente del mercato immobiliare residenziale cittadino, che in dieci anni (dal 2003 al 2013) è diminuito del 45,1%. La crisi non è limitata ai soli immobili residenziali: le compravendite di uffici sono diminuite del 16,7% rispetto al 2012, e addirittura del 61,2% rispetto al 2003; le compravendite di negozi sono diminuite del 4,6% rispetto al 2012 e del 40,8% rispetto al 2003; le compravendite di magazzini sono diminuite del 15,2% rispetto al 2012 e del 42% rispetto al 2003.

E’ il lavoro (qui misurato attraverso il tasso di occupazione nella fascia tra 15 e 64 anni di età) il più grave e persistente problema della società palermitana; il dato, sia pure riferito alla dimensione provinciale, si ragguaglia ad un modesto 43%, decisamente lontano dal valore medio nazionale che supera il 58%. Conseguentemente il tasso di disoccupazione si attesta a un preoccupante 18,6% e ciò malgrado negli ultimi anni abbia segnato un recupero che va oltre i dieci punti percentuali. Anche il confronto con la media regionale risulta penalizzante, tenuto conto che il dato isolano è pari al 13,5%, mentre addirittura la provincia di Ragusa si attesta al 6,7%.

Tra le aree che segnalano una dinamica più interessante, uno spazio particolare compete al turismo incoming; frutto di una sensibile espansione nell’offerta ricettiva, segnalata da un deciso incremento dei posti letto nelle categorie alberghiere a quattro e cinque stelle, e di una crescita  esponenziale nel turismo crocieristico, la componente turistica straniera ha segnato una brillante crescita nella provincia palermitana. Il Censis segnala addirittura un incremento del 98% della spesa dei turisti stranieri nell’arco di un quinquennio, a fronte di un dato medio meridionale del +9% ed una flessione del 10% nella media italiana. 

[\ |LINK2|\ ].

|

.. _h1342d4a65633c67734a20c7c111677:

Dati ambientali
***************

l raggiungimento di uno sviluppo urbano sostenibile passa necessariamente attraverso il progressivo miglioramento delle condizioni delle varie matrici ambientali, caratterizzate da un elevato grado di complessità e d’interconnessione. La configurazione climatica ed urbanistica, unita all’attuale situazione demografica ed economica – aspetti che mostrano analogie con altre città del bacino mediterraneo – conducono all’identificazione di questioni ambientali che risultano di cruciale importanza per il complessivo innalzamento della qualità della vita. 

\ |STYLE0|\ 

Gran parte della mobilità urbana viene tuttora attuata affidandosi al mezzo di trasporto privato. Si  calcola  che  8  residenti  palermitani  su  10  posseggono  ed  utilizzano un'automobile con un parco circolante di oltre 500.000 autovetture (fonte: AMAT, 2014). Il trend verso l'utilizzo dell'autovettura privata per gli spostamenti di ambito urbano è in costante crescita fin dalla fine degli anni '60 ed ha avuto la sua accelerazione negli anni '80 e '90. Palermo continua inoltre a scontare forti criticità nelle dinamiche per la circolazione di persone e merci, con una prolificazione di automobili nel centro urbano. 

\ |STYLE1|\ 

Il bilancio energetico di Palermo equivale a oltre 500 ktep in termini di energia primaria, attribuibili  per  la  quasi  totalità  a  fonti  fossili  (prodotti  petroliferi  e  gas  naturale, quest’ultimo con un consumo prossimo ai 90 Mm3/anno) ed energia elettrica (circa 160 ktep nel 2012, fonte: Istat). Si caratterizza per la mitezza delle condizioni climatiche (quasi 19 °C di temperatura media annuale, solo 750 °C gradi‐giorno) e per un consumo specifico pari a meno della metà della media nazionale (0,75 tep/ab), con una netta prevalenza di dei settori trasporti (60%, rispetto a una quota regionale pari al 45%) e residenziale (23%). In ambito comunale, un terzo dei consumi di energia elettrica (circa 30 GWh/anno, fonte: AMG, 2014) è dovuto  all’insieme di pubblica illuminazione (circa 50.000 punti) e semafori (circa 7.000 lanterne). Una fotografia dei limiti di una città che vede assottigliarsi i consumi energetici per fini produttivi (l’industria pesa meno del 4%), anche nel terziario (inferiore al 10%), e che peraltro non riesce a sfruttare a pieno l’elevato potenziale di energia rinnovabile (specie la radiazione solare, equivalente a un barile di petrolio per ogni metro quadrato, ovvero 1.800 kWh/m2), mostrando un misero 0,1 kW di potenza fotovoltaica installata ogni 1.000 abitanti, rispetto a una media nazionale di 2,4 (fonte: Istat 2012). D’altra parte, i settori maggiormente energivori prima menzionati, offrono ampi margini di razionalizzazione e risparmio. 

Inoltre, le difficoltà insite nella gestione del ciclo dei rifiuti (700 kt/anno, pari al 27% del dato regionale, fonte: Regione Siciliana; con una raccolta differenziata che stenta a decollare, pari secondo l’Istat al 10,6% nel 2012), meritano senz’altro di essere incluse tra le sfide ambientali. Così  come  la  scommessa  del  completo  recupero  ambientale  e  contestuale  rilancio economico di alcune significative aree insite nel perimetro urbano (es. Chimica Arenella, Ex Officina Gas). Mentre non viene qui annoverata la questione del verde urbano perché in linea di principio – ovvero non entrando nel merito della fruibilità  – il territorio comunale dispone di una tra le più elevate percentuali di aree verdi a livello nazionale (33,9%, fonte: Dipartimento Stato dell’Ambiente e Metrologia Ambientale), grazie soprattutto al Parco della Favorita (creato nel 1800 da Ferdinando III di Borbone) che, con i suoi 40 kmq, circonda il Monte Pellegrino, congiungendo i due golfi di Palermo e Mondello. 

[\ |LINK3|\ ].

|

.. _h2a3bf71713f1b596853354e7257341:

Dati climatici e sfide
**********************

Le  città  sono  investite  direttamente dal sistema di obiettivi fissati dall’UE al 2020 e, più recentemente al 2030 (Consiglio d’Europa di ottobre 2014), sull’incremento della quota di rinnovabili e di efficienza energetica e sulla riduzione dei gas climalteranti, primo fra tutti l’anidride  carbonica,  frutto  della  combustione  per  usi  industriali,  ma  soprattutto  in ambito  residenziale,  per  la  produzione  di  energia  elettrica  nelle  centrali  convenzionali  e nei trasporti. Infatti, il sistema del “burden sharing”, introdotto con la direttiva 2009/28/CE e recepito col  D.lgs.  28/2011,  ripartisce  fino  al  livello  regionale gli  sforzi  necessari  per  affrontare  la sfida climatica. In particolare, secondo tale provvedimento, in coerenza con il Piano d’Azione per le energie  rinnovabili  (PAN),  la  Sicilia  dovrebbe  compiere  un  balzo  da  659  a  1.202   ktep  di fonti  rinnovabili  (elettriche  e  termiche,  in  termini  di energia  primaria)  nel  periodo  2014 ‐ 2020, passando dall’8,8 al 15,9% di quota di energie rinnovabili sul bilancio regionale (fonte: GSE). E il capoluogo Palermo dovrà fare la sua parte, concentrando gli interventi nei settori più energivori    e    a    maggiore    impatto    ambientale,    ovvero:    trasporti    e    incremento dell’efficienza energetica negli usi finali, specie nel comparto edilizio, a partire– in ottica di esemplarità e replicabilità – dalla razionalizzazione dei propri immobili e impianti rivolti alla pubblica fruizione.

Si tratta di obiettivi definiti dalla stessa Commissione Europea come “ambiziosi ma realistici”, che impatteranno inevitabilmente sulle scelte  e  le  abitudini  dei  cittadini, laddove la situazione attuale mostra in particolare:

* una  mobilità  urbana  ancora  basata  sul  parco  veicolare  privato,  alimentato  per  la quasi totalità da combustibili tradizionali, e che risulta peraltro alquanto vetusto; 

* elevati  consumi  di  energia  elettrica,  sia  per  finalità  pubbliche  (es.  impianti  a servizio di uffici, illuminazione strade) che nel settore residenziale (illuminazione interna, elettrodomestici, climatizzazione).

Gli effetti del rallentamento e della congestione del traffico urbano sono evidentemente di  natura  economica,  sociale  e  sanitaria,  oltre  che  strettamente  ambientale  (ad  es. rumore, con valori spesso superiori a 70 dB; emissioni di anidride carbonica, monossido di carbonio, ossidi di zolfo e azoto, idrocarburi aromatici, polveri sottili, con valori poco al di sotto dei limiti di norma – fonte: Comune di Palermo, 2011). Applicando i fattori standard di emissione calcolati dall’IPCC, la benzina è responsabile del 29% delle emissioni a effetto  serra  di  Palermo,  mentre  il  38%  è  legato  al  consumo  di  energia  elettrica  (fonte: PAES).

[\ |LINK4|\ ].

|

.. _h6d346f511b6325103e5712151d105168:

Dati sociali
************

La cronica situazione di difficoltà nell’implementare un reale processo di sviluppo è divenuta dal 2008 ad oggi sempre più critica. La città si è trovata a vivere pesantemente gli   effetti   perduranti   della   crisi,   condizione   peraltro   comune   alle   maggiori   aree  metropolitane del sud d’Italia. Basta considerare che nel 2013 ben il 28% delle persone residenti  in  Italia  era  a  rischio  di  povertà  o  di  esclusione  sociale,  dato  che  per  il Mezzogiorno  si  attesta  al  46,2% .  Condizione  di  difficoltà  crescente  che  ha  toccato  e tocca fasce sociali sempre più ampie ed è connessa ai dati più che allarmanti riguardanti la  disoccupazione  giovanile  e  femminile,  a  cui  si  accompagna  una  sempre  maggiore difficoltà del sistema di welfare regionale. 

Le  emergenze  dovute  a  fenomeni sociali  quali  difficoltà  alloggiative,  povertà,  esclusione sociale  e  lavorativa  di  ampie  fasce  della  popolazione  necessitano  di  un  significativo incremento, consolidamento e sviluppo dei servizi offerti, sia sotto il profilo della quantità che della qualità. Peraltro, la carenza strutturale di risorse  per le politiche sociali, la crisi del  tessuto economico,  le  difficoltà  sempre  maggiori  per  una  fascia  della  popolazione abituata ad un livello di vita medio, creano le basi per una conflittualità sociale di difficile gestione  e  per  un  abbassamento  complessivo  della  qualità  della  vita  dell’intera popolazione. Condizioni    che  rendono    indispensabile un rafforzamento delle    risposte    fornite dall’Amministrazione ed una rigorosa programmazione degli obiettivi da raggiungere  nel breve e medio termine, per evitare il cedimento del sistema di welfare locale. 

[\ |LINK5|\ ].

|

.. _h3f287e6b45744b203e1523467a735a26:

Assetto amministrativo dell’Amministrazione comunale di Palermo
***************************************************************

* \ |LINK6|\  

* \ |LINK7|\  

* \ |LINK8|\  

* \ |LINK9|\ 

* \ |LINK10|\ 

* \ |LINK11|\  

* \ |LINK12|\  

* \ |LINK13|\  		

* \ |LINK14|\  

* \ |LINK15|\  

* \ |LINK16|\  

* \ |LINK17|\  

* \ |LINK18|\ 

* \ |LINK19|\   

* \ |LINK20|\  		

[\ |LINK21|\  aggiornati a ottobre 2018]

.. _h51322f1f2071476f24226f7564306c7:

Servizi digitali comunali di Palermo
************************************


|REPLACE2|


.. bottom of content


.. |STYLE0| replace:: **Mobilità**

.. |STYLE1| replace:: **Produzione e uso finale di energia**


.. |REPLACE1| raw:: html

    <img src="https://elezioni.comune.palermo.it/img/aqu_79.png" />
.. |REPLACE2| raw:: html

    <iframe width="100%" height="1500px" frameBorder="0" src="https://docs.google.com/spreadsheets/u/1/d/e/2PACX-1vRrShxVf6VZYXPeHR9e3NXsYZ_x8nrE1gGTuhqao4ERRm1XDYuXBO7G4vqDkk4u96BfLRAjekwZPk3K/pubhtml"></iframe>

.. |LINK1| raw:: html

    <a href="https://www.comune.palermo.it/js/server/uploads/statistica/_16012018145137.pdf" target="_blank">Fonte dati</a>

.. |LINK2| raw:: html

    <a href="https://www.comune.palermo.it/js/server/uploads/trasparenza_all/_02022017135603.pdf" target="_blank">fonte dati: Documento di Strategia Urbana del PON METRO Palermo 2014-2020</a>

.. |LINK3| raw:: html

    <a href="https://www.comune.palermo.it/js/server/uploads/trasparenza_all/_02022017135603.pdf" target="_blank">fonte dati: Documento di Strategia Urbana del PON METRO Palermo 2014-2020</a>

.. |LINK4| raw:: html

    <a href="https://www.comune.palermo.it/js/server/uploads/trasparenza_all/_02022017135603.pdf" target="_blank">fonte dati: Documento di Strategia Urbana del PON METRO Palermo 2014-2020</a>

.. |LINK5| raw:: html

    <a href="https://www.comune.palermo.it/js/server/uploads/trasparenza_all/_02022017135603.pdf" target="_blank">fonte dati: Documento di Strategia Urbana del PON METRO Palermo 2014-2020</a>

.. |LINK6| raw:: html

    <a href="https://www.comune.palermo.it/masterpage.php?func=aree&sel=73" target="_blank">Staff direttore generale</a>

.. |LINK7| raw:: html

    <a href="https://www.comune.palermo.it/masterpage.php?func=aree&sel=78" target="_blank">Coordinamento interventi coime</a>

.. |LINK8| raw:: html

    <a href="https://www.comune.palermo.it/masterpage.php?func=aree&sel=69" target="_blank">Relazioni istituzionali sviluppo e risorse umane</a>

.. |LINK9| raw:: html

    <a href="https://www.comune.palermo.it/masterpage.php?func=aree&sel=79" target="_blank">Staff sindaco</a>

.. |LINK10| raw:: html

    <a href="https://www.comune.palermo.it/masterpage.php?func=aree&sel=56" target="_blank">Staff organi istituzionali segreteria generale</a>

.. |LINK11| raw:: html

    <a href="https://www.comune.palermo.it/masterpage.php?func=aree&sel=80" target="_blank">Staff consiglio comunale</a>

.. |LINK12| raw:: html

    <a href="https://www.comune.palermo.it/masterpage.php?func=aree&sel=4" target="_blank">Avvocatura comunale</a>

.. |LINK13| raw:: html

    <a href="https://www.comune.palermo.it/masterpage.php?func=aree&sel=75" target="_blank">Ragioneria generale tributi e patrimonio</a>

.. |LINK14| raw:: html

    <a href="https://www.comune.palermo.it/masterpage.php?func=aree&sel=68" target="_blank">Offerta dei servizi culturali</a>

.. |LINK15| raw:: html

    <a href="https://www.comune.palermo.it/masterpage.php?func=aree&sel=72" target="_blank">Servizi ai cittadini</a>

.. |LINK16| raw:: html

    <a href="https://www.comune.palermo.it/masterpage.php?func=aree&sel=66" target="_blank">Servizi alla città</a>

.. |LINK17| raw:: html

    <a href="https://www.comune.palermo.it/masterpage.php?func=aree&sel=70" target="_blank">Cittadinanza solidale</a>

.. |LINK18| raw:: html

    <a href="https://www.comune.palermo.it/masterpage.php?func=aree&sel=76" target="_blank">Riqualificazione urbana e pianificazione urbanistica</a>

.. |LINK19| raw:: html

    <a href="https://www.comune.palermo.it/masterpage.php?func=aree&sel=77" target="_blank">Rigenerazione urbana, oo.pp. e attuazione delle politiche di coesione</a>

.. |LINK20| raw:: html

    <a href="https://www.comune.palermo.it/masterpage.php?func=aree&sel=15" target="_blank">Polizia municipale</a>

.. |LINK21| raw:: html

    <a href="https://www.comune.palermo.it/masterpage.php?apt=4" target="_blank">Fonte dati</a>

